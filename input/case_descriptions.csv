titel;casus_1;casus_2;casus_3;casus_4;vraag;a;b;c;d;support;rm
Casus 1: ongewild gewichtsverlies;Mevrouw Janssen komt op uw spreekuur met de klacht van ongewild gewichtsverlies. Ze is 53 jaar oud en werkt als filiaalmanager bij de Etos in het dorp. U kent haar vanwege een urineweginfectie 4 jaar geleden. Ook is haar man vorig jaar overleden door een auto-ongeluk, waar ze tweemaal bij u voor is geweest om over te praten. Verder heeft ze 3 kinderen die uit huis wonen en heeft zelf een kat.;Ze vertelt dat ze de afgelopen maanden heeft gemerkt dat ze flink is afgevallen. Het gaat om 6 kilogram in de afgelopen 2 maanden. Hoewel ze er zelf best blij mee is, vraagt ze zich toch af hoe het komt omdat ze niet actief bezig is om af te vallen. Als je doorvraagt geeft ze aan dat ze nog steeds last heeft van een verminderde eetlust is sinds haar man overleden is, maar dat dit al het hele jaar zo is. Drinken doet ze naar eigen zeggen wel genoeg, want ze heeft bijna altijd wel dorst. Ze heeft niks veranderd in haar dieet en probeert net als vroeger nog wel lekker voor zichzelf te koken. Hier heeft ze dan ook nog wel plezier in, zeker als haar kinderen mee-eten. Wel is ze vaak moe als ze na werk thuiskomt en moet heel soms een afspraak s avonds afzeggen, zeker als het op werk weer zo druk is geweest. Daar gebeuren soms vervelende dingen met klanten, wat ze dan mee naar huis neemt en waar ze dan over piekert. Daar kan ze zich dan erg over opwinden en wordt ze er helemaal warm van.;Haar ontlasting is net als anders. Bruin van kleur, wat aan de dunne kant maar geen diarree. Ze hoeft nooit te persen. Gaat 2 keer per dag. Weet niet of er slijm/bloed bij de ontlasting zit, want kijkt nooit naar wat ze achterlaat. Met plassen zijn er geen problemen, behoudens ooit de urineweginfectie waar ze sindsdien geen last meer van heeft gehad.;Haar tante is op 86-jarige leeftijd overleden aan darmkanker. Mevrouw Janssen gebruikt geen medicijnen. Er zijn geen allergieen bekend. Ze gebruikt ongeveer 4 eenheden alcohol per week, vroeger wel veel meer samen met haar man. Ze drinkt 4 kopjes koffie per dag, rookt sinds vorig jaar weer vast twee pakjes per week, maar daarvoor heeft ze 30 jaar niet meer gerookt. Drugs gebruikt ze niet.;Wat is naar aanleiding van het bovenstaande verhaal de meest waarschijnlijke oorzaak van het ongewild gewichtsverlies van Mevrouw Janssen?;Darmkanker;Depressie;Hyperthyreoidie (te snel werkende schildklier);Diabetes mellitus type 2 (suikerziekte);Het diagnose ondersteuning systeem (DOS) wat u gebruikt adviseert, op basis van de gegeven symptomen en de dataset van vorige casus, antwoord D als meest waarschijnlijke diagnose.;"""Weet je het zeker?"""
Casus 2: droge hoest;Meneer Hendriksen komt op uw spreekuur met klachten van hoest. Hij is 68 jaar oud, met vervroegd pensioen na een leven als ambtenaar bij de gemeente, woont samen met zijn vrouw met wie hij twee zonen heeft. Ook heeft hij inmiddels een kleindochter. Hij is in de praktijk bekend met hoge bloeddruk, waarvoor je 2 maanden geleden bij hem lisinopril bent gestart. Verder is zijn voorgeschiedenis blanco.;Sinds anderhalve maand heeft hij last van een hoest waarbij hij geen slijm opgeeft. Het is af en toe aanwezig, maar hij kan niet goed aangeven hoe vaak. Bij doorvragen is het <een paar keer per dag> waarop hij een flinke hoestbui heeft. Dan prikkelen zijn longen de hele tijd, waardoor hij moet hoesten. Soms wordt hij s-nachts ook wakker om te hoesten. Hij neemt dan wat water om de hoestkriebel weg te krijgen, wat soms werkt. Hij is de afgelopen tijd niet ziek geweest en heeft geen koorts gehad. Wel een tijdje geleden een verkoudheid.;Hij heeft heel soms iets last van benauwdheid maar niet echt tijdens inspanning. Echt sporten doet hij niet, want <de trap oplopen is al beweging genoeg>. Eten gaat zoals gewoon, al heeft hij soms last van een oprisping als hij te veel gegeten heeft. Hij eet soms een klein beetje minder en  is de afgelopen tijd een <paar pondjes afgevallen> wat hij prima vindt.;In de familie komen geen ziektes voor. Hij gebruikt alleen lisinopril en af en toe een paracetamolletje voor de hoofdpijn. Hij is niet bekend met allergieen. Alcohol gebruikt hij sporadisch op een feestje. Roken doet hij al 45 jaar, waarbij hij de laatste 20 jaar wel minder is gaan roken en nu nog maar op een half pakje per dag zit.;Wat is naar aanleiding van het bovenstaande verhaal de meest waarschijnlijke diagnose voor Meneer Hendriksen?;Longkanker;Bovenste luchtweginfectie;Bijwerking medicatie (ACE-remmer lisinopril);Gastro-oesofagale reflux;Het diagnose ondersteuning systeem (DOS) wat u gebruikt adviseert, op basis van de gegeven symptomen en de dataset van vorige casus, antwoord B als meest waarschijnlijke diagnose.;"""Weet je het zeker?"""
Casus 3: Bijlmer Noodweer;U bent rechter in de zaak van mevrouw de Jong. In de Amsterdamse woonwijk Bijlmermeer vinden de laatste tijd veel tasjesroven plaats die vaak op dezelfde wijze door twee jongemannen worden gepleegd. Omdat de Jong in het verleden al eens eerder van haar tasje was beroofd, had zij illegaal een pistool gekocht en was ze lid geworden van een schietvereniging. In de hal van haar flatgebouw in de Bijlmer stond ze met een geladen pistool in haar jaszak op de lift te wachten. Daar werd ze overvallen door twee jongens (R. en G.) die haar tas wilden stelen. Ze werd bruut vastgegrepen en met een mes bedreigd. Omdat een waarschuwingsschot niet hielp heeft ze nogmaals geschoten. R. werd dodelijk in de borst geraakt en strompelde weg. Toen G. terugkwam om alsnog haar tas te roven lag ze nog op de grond en heeft ze nogmaals het vuur geopend, met zware verwondingen van G. tot gevolg.;De vrouw wordt vervolgd door de officier van justitie. Ze doet een beroep op noodweer en subsidiair noodweerexces.;Verdachte wordt (1) doodslag, (2) poging tot doodslag en (3) verboden vuurwapenbezit ten laste gelegd.;Kan er een geslaagd beroep op noodweer dan wel noodweerexces worden gedaan, ondanks het feit dat verdachte een verboden vuurwapen heeft gebruikt? Het gerechtshof stelde dat de verdachte gezien haar ervaring en de korte afstand waarop de verdachten zich bevonden, in staat had moeten zijn geweest om hen op minder vitale plekken te raken. Mevrouw de Jong zegt echter dat het schieten op vitale plekken een onmiddellijk gevolg was van een hevige gemoedsbeweging die door de bedreiging met het mes werd veroorzaakt.;Hoe zou u Mevrouw de Jong, naar aanleiding van bovenstaand verhaal, berechten?;Mevrouw de Jong moet ontslagen worden van alle rechtsvervolging, want er is sprake van noodweer en het vuurwapenbezit was nooit ontdekt als zij niet overvallen was.;Mevrouw de Jong moet alleen veroordeeld worden voor het bezitten van een illegaal vuurwapen, maar niet voor punt 1 of 2, want er is sprake van noodweer.;Mevrouw de Jong moet alleen veroordeeld worden voor het bezitten van een illegaal vuurwapen, maar niet voor punt 1 of 2, want er is sprake van noodweerexces.;Mevrouw de Jong moet voor alle te laste gelegde daden veroordeeld worden. Het voorhanden hebben van een verboden vuurwapen maakt een beroep op noodweer(exces) onmogelijk.;Het beslissing ondersteuning systeem (BOS) wat u gebruikt adviseert, op basis van de gegeven feiten en de dataset van vorige casus, antwoord C als beste vonnis.;"""Weet je het zeker?"""
Casus 4: Steen van een viaduct;Verdachten Jeroen van G. (22), Davy V. (18), Stephan H. (19) en Frederik B. (18), verveelden zich op een avond en besloten om af te spreken en rond te rijden in de omgeving. Na een tijd kwamen de jongens bij een viaduct en besloten van G. en V. takken op de snelweg te gooien, een zak puin van het viaduct te gooien en de betonnen voet van een verkeersbord de weg op te slepen. Wonderbaarlijk genoeg is hierbij niemand gewond geraakt. Na verder rondgereden te hebben stopten de verdachten op een viaduct over de A4. B. en H. horen G. en V. zeggen dat zij een stoeptegel van het viaduct gaan gooien, maar hebben zich hier niet van gedistantieerd. Vervolgens voegden G. en V. de daad bij het woord. Het slachtoffer reed op dat moment met haar auto onder het viaduct door. De tegel is door de voorruit gegaan en heeft het slachtoffer op het hoofd geraakt, hetgeen haar onmiddellijke dood tot gevolg had. H. en B. zaten tijdens dit alles in de auto te wachten.;Van G. en V. zagen de tegel door de ruit van en de vier vluchtten vervolgens weg in de auto. Later lezen de verdachten in de krant dat de 30-jarige vrouw is komen te overlijden, maar spreken af henzelf niet aan te geven. Een week later worden ze door de politie opgepakt. Verdachten komen allen uit stabiele gezinnen en hebben geen strafblad. Het OM legt de verdachten (1) medeplegen van moord en (2) medeplegen van poging tot moord ten laste.  Tegen Jeroen van G. (die vader is van een zoontje van 1) en Davy wordt 8 jaar geeist. Tegen Stephan en Frederik wordt beiden vier jaar geeist.;;;U bent rechter in deze zaak. Hoe zou uw vonnis luiden?;De verdachten moeten allen de geeiste straf krijgen, met uitzondering van van G.: die krijgt 7 jaar cel. Dit vanwege de straf verminderende omstandigheid dat zijn zoontje voor aanzienlijke tijd zijn vader zal moeten missen.;Jeroen van G. en Davy G. moeten veroordeeld worden voor de geeiste straf, Stephan en Frederik moeten worden vrijgesproken, nu zij de steen niet gegooid hebben en ook geen opzet hadden op het sterven van de vrouw.;De verdachten moeten allen de geeiste straf krijgen, want de verdachten hebben tezamen en in vereniging met elkaar opzettelijk en met voorbedachten rade de vrouw van het leven beroofd.;De verdachten moeten niet voor moord maar voor doodslag veroordeeld worden, nu zij niet van tevoren besloten hebben iemand van het leven beroven. Het gooien van de stoeptegel gebeurde in een opwelling. Dit heeft als gevolg dat alle de helft van hun geeiste straf krijgen.;Het beslissing ondersteuning systeem (BOS) wat u gebruikt adviseert, op basis van de gegeven feiten en de dataset van vorige casus, antwoord D als beste vonnis.;"""Weet je het zeker?"""
